---
layout: hlavni-sablona.njk
title: Nádobí
--- 

<section class="dishware__text">

<p>
    Když se lidé poprvé setkají s indickou kuchyní, s radostí shledají, že úspěch závisí spíše na tvořivé dovednosti než na speciálním vybavení. Jestliže je vaše kuchyně dobře vybavena běžným nádobím - pánvemi s držadly na smažení, hrnci, noži, děrovanými lžícemi, mísami, struhadly, kovovými síty, cedníky, dřevěnými prkénky, plátýnky na sýr, sadami odměrných lžic a třeba i váhami - pak máte vše potřebné pro vaření pravých indických jídel. 
</p>

</section>

<section class="dishware__flexbox"></section>
<h2>Několik příkladů:</h2>

<h3>Dekchi</h3>

<p>
    Běžné silnostěnné hrnce z kvalitních kovů (například z nerezu) mohou nahradit mosaznou dekchi, hrnec bez držadel,
    který se používá po celé Indii. Silné stěny rozvádí stejnoměrně teplo a zabraňují připálení jídla. 
</p>

<img src="/images/nadobi/dekchi.jpg" alt="Dekhi">

<h3>Mlecí kámen</h3>

<p>
    Univerzální elektrický mlýnek může nahradit mlecí kámen, denně používaný v indické kuchyni.
    Také mixér je velice praktický na rozmixování zeleniny a elektrický kávomlýnek dobře poslouží při mletí koření nebo ořechů.
</p>

<img src="/images/nadobi/mleci-kamen.jpg" alt="Mlecí kámen">

<h3>Karhai</h3>

<p>
    Karhai. Hluboká, kruhovitá pánev vypouklého tvaru s držáky na obou stranách. Dobře ji může nahradit čínská pánev, která je téhož tvaru. 
    Vzhledem k tomu, že uvedené pánve budete zřejmě těžko shánět, můžete použít běžnou hlubší pánev o průměru 30 až 35 cm.
</p>

<img src="/images/nadobi/karhai.jpg" alt="Karhai">

<h3>Tava</h3>

<p>
    Tava. Kruhová, lehce vydutá litinová pánev s držátkem. Je ideální pro přípravu čapátů,
    parath a pattí. Můžeme ji nahradit kvalitní pánví, která dobře rozvádí teplo, nebo pouhou litinovou ploténkou.
</p>

<img src="/images/nadobi/tava.jpg" alt="Tava">

<h3>Chimti</h3>

<p>
    Chimti. Dlouhé kleště se zploštělými okraji, které se užívají k obracení čapáty a k jejich držení nad plamenem, 
    aniž bychom je propíchli. Stejně dobře poslouží jakékoliv delší kleště se zploštělými okraji (například cukrářské).
</p>

<img src="/images/nadobi/chimti.jpg" alt="Chimti">

<h3>Velan</h3>

<p>
    Dřevěný váleček bez držátek. Je asi 30 až 35 cm dlouhý, uprostřed širší a k okrajům se pozvolna zužuje. 
    Je velmi vhodný na válení indických chlebů. Nemůžete-li ho sehnat, můžete si ho vyrobit. Jinak používejte jakýkoliv běžný váleček.
</p>

<img src="/images/nadobi/velan.jpg" alt="Velan">

<h3>Masala dibba</h3>

<p>
    Kulaté nerezové nebo mosazné krabičky s dobře těsnícími víčky, ve kterých se uchovává koření. Bývají po sedmi kusech ve větší kulaté krabici, aby je bylo možno pohodlně přenášet.
    Jsou velice praktické, neboť tak máme koření rychle při ruce. Jestliže je neseženeme,
    mohou nám pomoci dřevěné kořenky se skleněnými zásobníky.
</p>

<img src="/images/nadobi/masala-dibba.jpg" alt="Masala dibba">

