---
layout: layouts/breadcrumbs-template-recipe-category.njk
title: Ghí
---

<div class="milk-products__container">

<section class="milk-products__recipe">


<div class="main-recipe__column1">

<h2 class="milk-products__title--main">Ghí - vyčištěné máslo </h2> 
<p class="milk-products__subtitle"><em>Ghee</em></p>




<p class="milk-products__text"><em>
Příprava ghí není obtížná ani složitá, ale vyžaduje trochu času. Abychom dostali nasládlou,
ořechovou příchuť přepuštěného másla, je třeba ho vařit pomalu, aby se zcela odpařila voda 
a na povrch vyplavaly pevné látky, a zbylo čisté, jantarově zbarvené ghí. 
</em></p>

<ul class="milk-products__list">
  <li>
    <b>1 až 5 kg nesoleného másla</b>
  </li>
</ul>


<p class="milk-products__text">
Zahřívejte máslo ve velkém hrnci na středním ohni, dokud se nezačne vařit.
Když na povrch vyplave bílá pěna, snižte přívod tepla na minimum a nepřikryté slabě vařte.
Čas od času odstraňte sražené kousky a pěnu, které se hromadí na povrchu. Buďte opatrní,
aby se ghí nepřipálilo. Když se ghí vaří při příliš vysoké teplotě nebo příliš dlouho,
ztmavne a dostane nežádoucí zápach.
</p>

<p class="milk-products__text">
Doba, kterou potřebujete na přípravu ghí, je závislá 
na připravovaném množství (viz tabulka). Ghí by mělo být nazlátlé a průzračně čisté. 
Nakonec opatrně přelijte ghí přes plátno a nezakryté ho nechte ochladit na pokojovou 
teplotu. Pěnu sebranou z povrchu a sražené kousky, které zůstaly na dně hrnce, můžete 
použít do těst, při vaření zeleniny, polévek a obilovin.</p>
<p class="milk-products__text">
Správně připravené ghí, které je
uchováváno v uzavřených nádobách na chladném a suchém místě, vydrží měsíce.
</p>


<table class="milk-products__table">
    <tr>
      <th>Množství másla</th>
      <th>Doba vaření</th>
      <th>Výtěžek ghí</th>
    </tr>
    <tr>
      <td>1 kg</td>
      <td>1/2 hod.</td>
      <td>800 g</td>
    </tr>
    <tr>
      <td>2 1/2 kg</td>
      <td>3 hod.</td>
      <td>2,2 kg</td>
    </tr>
    <tr>
      <td>5 kg</td>
      <td>5 hod.</td>
      <td>4,6 kg</td>
      </tr>
  </table>
</div>


  <div class="main-recipe__column2">
    <h4 class="milk-products__title">Smažíme-li v ghí, zapamatujte si několik následujících rad:</h4>

    <ul class="milk-products__list">
        <li>
        <p class="milk-products__text">
        Jsou dva druhy ghí: usli ghí a rostlinné ghí. Když v této knize mluvíme o ghí,
        máme vždy na mysli usli ghí, neboli pravé ghí, což je vyčištěné máslo, které se může
        připravovat doma. Rostlinné ghí se připravuje ze směsi rostlinných olejů, je lacinější a světlejší,
        avšak pokud jde o chuť a vůni, nikdy se opravdovému ghí nevyrovná.
        </p>
        </li>

        <li>
        <p class="milk-products__text">
        Ghí je čistý máselný tuk. Protože nemá žádné mléčné látky, vydrží celé měsíce a nežlukne i když třeba nemáte ledničku.
        </p>
        </li>
        
        <li>
        <p class="milk-products__text">
        Všechny potraviny určené ke smažení by měly mít pokojovou teplotu a měly by být již předem
        připravené (nakrájené, vyválené), aby byly při smažení hned po ruce.
        </p>
        </li>

        <li>
        <p>
        Také při smažení koření si vše předem připravte, aby se vám ghí mezitím nespálilo.
        </p>
        </li>

        <li>
        <p class="milk-products__text">
        Dříve než ghí dáte do pánve, přesvědčte se, zda je dokonale suchá.
        Pozor na stříknutí vody do horkého ghí. Ghí může prudce prskat a kuchaře nebezpečně popálit.
        </p>
        </li>


        <li>
        <p class="milk-products__text">
        Při smažení vlhké zeleniny může ghí pěnit, proto používejte na smažení dostatečně vysokou nádobu, abyste zabránili přetékání.
        </p>
        </li>

    </ul>

  </div>
</section>

</div>